# Getting-Started
Documents for the project

פרויקט ״קוד פתוח מוזיקלי״ יוצא לדרך!

על הפרויקט:
המונח ״קוד פתוח״ מציין תנועה שקמה מתוך הפילוסופיה שחשיפת הקוד שמרכיב את התוכנה, השימוש בו או בחלקיו, הם חלק מעיקרון החירות שהחברה האנושית זכאית לו.
שקיפות התהליך היצירתי הכרוך בעיצוב פרויקט מהגדרתו הראשונית דרך מימושו, מאפשר למשתתפיו לתרום ולשתף פעולה באופן חוצה גבולות. מסתבר ששיטת העבודה שנתגבשה בקהילת הקוד הפתוח מוכיחה את עצמה במקרים רבים כמועילה ביותר לאיכות הפרויקט והדוגמאות לכך הן רבות.
פרויקט ״קוד פתוח מוזיקלי״ מכיל את רעיון הקוד הפתוח והעבודה המשותפת על יצירה מוזיקלית.
כל היצירות המשתתפות בפרויקט ייכתבו במיוחד עבור פרויקט קוד פתוח.
מלחינה* שתהיה מעוניינת להשתתף בפרויקט – תלחין את יצירתה ותעלה אותה לדף הפרויקט. המלחינה תוכל להעלות את היצירה בכל אחד משלבי ההלחנה שתרצה, מיצירה שנכתבו בה 5 תיבות ועד יצירה גמורה. כמו-כן תבחר המלחינה את סוג רשיון הקוד הפתוח (שאומר מה אפשר לשנות ומה לא, איך אפשר להשתמש בחומרים).
דף הפרויקט יהיה פתוח לציבור לקריאה ושימוש. כלומר, למעשה כל אדם יוכל לבקר בדף, לראות את היצירה, ולהציע שינויים ביצירה (לשנות את הסיום למשל או כל דבר אחר).
המלחינה של היצירה תוכל לקבל את ההצעות לשינויים או לתוספות או לא לקבל, והחלטתה היא הקובעת לגבי יצירתה.
מבקר בדף אף יוכל ליצור לעצמו פרויקט חדש הנסמך על הפרויקט המקורי, למשל לקחת מוטיב מסויים ולבנות עליו יצירה אחרת משלו, בה הוא הסמכות המחליטה. 
היצירות מפורסמת באתר GitHub בלינק: https://github.com/MusicOpenSource
הקונצרט הראשון של פרויקט ״קוד פתוח מוזיקלי״: 
החליליתן שריג סלע, מארח את אנסמבל קינארו. 
בקונצרט ,שיוקלט באודיו ווידאו, ויהיה נגיש לשימוש הציבור, נבחר כמה מהיצירות מתוך המאגר ב GitHub המכיל יצירות לאנסמבל המיועד. הבחירה תתבצע ב 01/05/2020 ע" מבצעי הקונצרט. עבור כל יצירה, המלחינות המשתתפות יפורסמו כמה מילים המסבירות את הקשר שבין היצירה לפרויקט.
אני מבקש מכל מלחינה שרוצה שיצירתה תנוגן ליצור עימי קשר בכדי לסכם את הפרטים. 
שריג סלע, sarig.sela@gmail.com
*) השימוש בלשון נקבה תקף גם ללשון זכר 
